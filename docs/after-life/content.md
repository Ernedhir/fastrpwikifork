## ⛅ Yeni Bir Hikaye

- Rehberleri okudum, karakterimi oluşturdum, biraz meslek yaptım ve paramı kazandım: **E şimdi ben ne yapacağım?**

### 🏬 Kamu Görevleri

Saygın ve prestijli karakter gelişimi imkanı sunan kamu oluşumlarına katılabilir, Fast V evreninde İstanbul şehrine hizmet edebilirsin!

#### 🔗 Kolluk Kuvvetleri
- 👮🏻👮🏻‍♀️ Bir polis olabilir, devletin sert yumruğunu sokaklardaki kanunsuzlara götürebilirsin. [Polis Akademisine başvuru gönder](https://hub.fast-rp.com/ist/forum/category/polis-meslek-egitim-merkezi), komisyonun senin önüne koyduğu zorlu sözlü ve fiziksel mülakatları geçerek kendini kanıtla, derslerinden başarıyla geç ve bir İstanbul Emniyet Müdürlüğünde polis memuru olarak göreve başla!![alt text](<../../images/Ekran görüntüsü 2025-06-16 205250.png>)

- 🪖 Kamu düzenini korumak veya bozulan kamu düzenini tekrar düzeltmekle görevlendirilmek ilgini mi çekiyor? Jandarma Genel Komutanlığına katılıp kırsal bölgelerin güvenliğinden sorumlu olabilirsin. Asayiş, operasyon ve dağ operasyonları gibi görevlerde yer alıp ülkene hizmet etmek istiyorsan tam yerindesin!![alt text](../../images/139683343_1296529177392671_6903665404305955001_n.jpg)

#### ⚕️ Sağlık Çalışanları
- 🚑 İstanbul Eğitim ve Araştırma Hastanesine katılarak ambulans şoförü olabilirsin. Zor ama ödüllendirici bir kariyerde aşama katederek insan hayatını kurtaran, her yere zamanında yetişmeyi bilen bir kahraman olabilirsin.
- 🩺 İlk müdahalelerde uzmanlaşmış ve sağlık sektörünün bel kemiklerini oluşturan hemşire veya paramedik olabilir, insanları hayatta tutmak için elinden gelenin fazlasını yaparak para kazanabilirsin!![alt text](<../../images/Ekran görüntüsü 2025-06-16 205026.png>)

- 👨🏻‍⚕️ Bir doktor olabilir, hastalanan insanları muayene edip teşhis koyduktan sonra onlara tedavi skalası yazabilirsin. Kim bilir, belki ileride şehirde herkesin tanıdığı bir doktor olursun ve konferanslarda söyleşi verirsin. Burada doktorluk sadece iğne vurmaktan ibaret değildir. Psikiyatrist mi? Kardiyolog mu? Travma cerrahı mı? Ne alanda uzmanlaşacağın tamamen sana bağlı!

#### ⚖️ Adalet Bakanlığı
- Adaletin şaşmaz terazisini tutan kişi mi olmak istiyorsun? Baroya kayıt ol, yeteri kadar kalifiye olduğunu kanıtla ve avukatlığa adım at! Meslek içerisinde deneyimlendikçe bir savcı, hatta bir hakim bile olabilirsin!

### 💼 Ticaret Dünyası

- Fast V evreninde önceden yazılmış ve kurgulanmış bir ekonomi değil oyuncuların yarattığı bir ekosistem vardır. Sen de bu ekosisteme katılıp ekonomiye katkı sağlayanlardan olmak istiyorsan bunun için birkaç yol var:

**1) ☕ İşletme Açmak:** İstanbul şehrinde yeteri kadar sermayen varsa kafe, bar, tamirhane, gece kulübü, kıyafet mağazası, süpermarket gibi işletmeler açıp oradan kazanç sağlayabilirsin.

- Belediyen izin al, ruhsatını çıkart, işçi al ve maaşlarını öde. 
- Dilersen bu işletmeyi başka oyunculara devredebilir veya kiralayabilirsin, sen ne istersen o!

**2) 🏡 Emlakçılık:** Emlak piyasası, Fast V evreninin en büyük sermayesini oluşturan kavramlar arasındadır. Yeteri kadar bütçen varsa arazi veya gayrimenküller satın alabilir, bunları diğer oyunculara istediğin fiyattan kiralayabilir veya satabilirsin. Tabii bu şehirde emlak baronu olmak için sağlam bir çevren ve dolu bir cebin olması lazım.

**3) 💒 Organizasyonculuk:** Kalabalık bir ekibin mi var? Bir organizasyon şirketi kurarak diğer oyuncuların etkinliklerinde hizmet verip paza kazanabilir, ya da kendi etkinliklerini düzenleyerek daha az maliyet ile kazanç sağlayabilirsiniz, burada her şey senin yeteneklerine ve pazarlama zekana bağlı.

### 🗡️ Yasa Dışı Yaşam
- Toplumun dayattığı normlar, şehrin yöneticilerinin kendi yakınlarını kayırıp ezilenleri çöp gibi kenara atmaları... Bunlardan sıkıldıysan karanlık tarafa ilk adımını fark etmeden atmış oluyorsun. 

**1) 🚲 Sokak Çeteleri:** Haraç, gasp, silahlı çatışmalar, fidye, adam kaçırma gibi tüm faaliyetleri yürüten ve korkulan bir çete üyesi olmak istersen bu konuda da özgürsün! Gerekirse kendi bölgeni ilan et ve o bölgeyi canın pahasına koru. Fakat her ne yaparsan yap, bunu göz önünde yapmamalı ve işlerini gizli tutmalısın. Polis veya Jandarma seni bir yakalarsa vay haline...

**2) ♠️ Mafyalar:** Tamamen yasal kılıflarla perdelenmiş bir suç örgütü yönetmek ister misin? Kendi aileni kur, şehirdeki bölgelere hükmet ve çeteleri hakimiyetin altına al. Çeşitli yeraltı organizasyonları, mafya hesaplaşmaları, şantaj ve sabotaj gibi her türlü faaliyet senin uzmanlık alanın! İster bir aileye katıl ve ailede kendini kanıtla, ister kendi aileni kur ve şehrin yeraltı dünyasında söz sahibi ol!

####  ‼️Son Tavsiyeler
- Her ne yapıyorsan yap, bol bol role gir, karakterini tanıt ve şehirde aktif tanınan isimlerden ol.
- Fast Hub, oyunun omurgasını oluşturur. Forum üzerinde karakterini tanıt ve oyuncularla tartışmalara katıl, fikir alışverişi yap. Sorun yaşadığında yine forum üzerinde olan teknik destek kategorisinden diğer oyuncularla etkileşim kurarak yardım al.
- Sakın acele etme, yavaş yavaş Fast V evrenine yayıl ve karakterini büyüt.
