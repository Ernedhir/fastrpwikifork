# OOC Kurallar

Cezalandırma sürelerini buradan görüntüleyebilirsiniz:
[ ⚡ Cezalandırma Süreleri](https://hub.fast-rp.com/wiki/ist/punishment)


> ## Önemli not
> Şu an görüntülediğiniz sunucu politikaları henüz tamamlanmamıştır. Bu, başlangıç niteliğinde bir taslaktır ve ilerleyen süreçte birçok ekleme ve düzenleme yapılacaktır.
>Lütfen güncellenmemiş veya eksik maddelerle ilgili herhangi bir işlem yapılmadan önce nihai sürümün duyurulmasını bekleyin. Güncellemeler için bizi takip etmeye devam edin!

### Tek Hesap - Multi Account
#### Açıklama: 
* **Her Oyuncunun Tek Fast Hub Hesabı Olabilir.** Fast: V sunucularında, bir oyuncunun sadece bir (1) Fast Hub hesabı olabilir. Bu kural, IP adresi ve/veya donanım kimliği bazında aktif olarak izlenir ve uygulanır. Bu kuralın temel amaçları şunlardır: Oyun içi ekonominin manipülasyonunu engellemek. Haksız avantajların önüne geçmek. Tüm oyuncular için adil bir rekabet ortamı yaratmak.
* Birden fazla Fast Hub hesabına sahip olmak, oyuncuların birden fazla karakterle eş zamanlı olarak oynamasına, kaynakları istiflemesine, ekonomiyi etkilemesine ve diğer oyunculara karşı haksız bir avantaj elde etmesine olanak tanır.

* **Çoklu Hesap Sahipliği (Multi Account):** Aynı anda veya farklı zamanlarda birden fazla Fast Hub hesabı üzerinden birden fazla karakterle aktif roleplay yapmak, üstte belirtilen sebeplerden dolayı, kesinlikle yasaktır. Bu durum, "çoklu hesap sahipliği" olarak değerlendirilir ve sunucumuzun adil oyun prensiplerine aykırıdır. Bir oyuncunun tek bir kimlikle ve tek bir karakterle derinlemesine roleplay yapması teşvik edilir.

* **İstisnai Durumlar ve Ön Bildirim:** Eğer aynı internet bağlantısından (aynı ev, aynı IP adresi) birden fazla kişinin (aile üyeleri veya ev arkadaşları) Fast: V'de oynaması gerekiyorsa, bu durumu önceden sunucu yönetimine bildirmek ve onay almak zorunludur. Yönetimin onayı olmadan aynı IP adresi üzerinden birden fazla Fast Hub hesabı kullanımı, kural ihlali olarak kabul edilecek ve ceza uygulanacaktır. Bildirilen ve onaylanan durumlar haricindeki bütün çoklu hesaplar, herhangi bir uyarı yapılmaksızın yasaklanıp kapatılacaktır.

#### İhlalinde: 
* Birden fazla Fast Hub hesabı kullandığı veya hesap paylaşımı yaptığı tespit edilen oyunculara, sunucumuzun ceza politikaları dahilinde ciddi yaptırımlar uygulanacaktır. Bu yaptırımlar; geçici veya kalıcı uzaklaştırma (ban), tüm hesapların sıfırlanması veya finansal varlıkların silinmesi gibi cezaları içerebilir. Bu kuralın ihlali, sunucumuzun temel dengelerini bozan çok ciddi bir ihlal olarak değerlendirilir.

### Hesap Paylaşımı
#### Açıklama: 
* **Hesap Devri, Satışı ve Paylaşımı Yasaktır:** Oyuncular hesaplarını devredemez, satamaz, paylaşamaz ve bir başka oyuncuya, "her ne sebeple olursa olsun", kendi hesabı için erişim veremez. Bu kural; sunucumuzun ekonomisinin, karakter gelişiminin ve oyuncu rekabetinin adil ve gerçekçi kalmasını sağlamak için hayati öneme sahiptir.

- **Hesap Devri/Satışı:** Hesapların para veya herhangi bir değer karşılığında el değiştirmesi, sunucumuzun karakter gelişimine dayalı yapısını bozar ve haksız avantajlar yaratır. Bu tür eylemler kalıcı uzaklaştırma ile sonuçlanır.

- **Hesap Paylaşımı:** Hesabınızı başka biriyle paylaşmak, hem hesabınızın güvenliğini riske atar hem de aynı karakterin farklı oyuncular tarafından yönetilmesiyle roleplay tutarlılığını zedeler. Özellikle, aynı karakterin farklı oyuncular tarafından IC olarak bilinmeyen bilgilerle hareket etmesi Meta Gaming'e yol açabilir.

- **Erişim Verilmesi:** "Her ne sebeple olursa olsun" kendi hesabınızın başka bir oyuncuya erişimini vermek, yukarıda belirtilen riskleri taşır ve yasaktır. Bu, hesabınızdan yapılan her türlü eylemin sorumluluğunun size ait olduğu gerçeğini değiştirmez.

### Hesap Güvenliği
#### Açıklama:
* **Tüm İşlemlerden Oyuncu Sorumludur:** Fast: V bünyesindeki oyuncular, Fast Hub hesaplarında gerçekleşen tüm işlemlerden ve hesap güvenliği gibi konulardan tamamen kendileri sorumludur. Bu; hesabınızdan yapılan her türlü alışveriş, karakter ilerlemesi, envanter değişiklikleri ve diğer tüm aktiviteleri kapsar. Hesabınızın güvenliği sizin birincil sorumluluğunuzdadır; bu nedenle güçlü şifreler kullanmanız, bu şifreleri kimseyle paylaşmamanız ve Fast Hub hesabınızı kimlik avı (phishing) gibi kötü niyetli girişimlere karşı korumanız beklenir. Fast: V yönetimi, hesap çalınmalarından veya yetkisiz erişimden kaynaklanan kayıplardan sorumlu değildir.

#### Çalındığında:
* Üyelerin hesap güvenliği kendisinde olsa bile hesap çalındığında ilgili kişinin tüm hesapları sunucudan yasaklanır ve hesap sahibine iade edilir. Çalındığı süre boyunca hesap içerisinde yapılan hiçbir işlemden yönetim sorumlu olmaz, iade yapılmaz.

#### Mantıksız

### Yetkili İnisiyatifi
#### Açıklama:
* Tüm oyun kuralları için cezanın şekli ve süresi üst yönetim tarafından farklı uygulanabilir. Verilen bir karar geri alınabilir, değiştirilebilir veya yükseltilebilir.


### Yönetime / Yetkiliye Karşı Tutum
#### Açıklama:
* Belirli bir olay veya işlem sonrasında yetkiliye veya yönetime karşı olumsuz tutum sergilenmesi durumudur.

### Şikayet / Kanıt Kuralları
#### Açıklama: 
- Oyuncular, yaşadıkları kural ihlallerini yetkililere iletmek üzere şikayette bulunabilir. Ancak bu şikayetlerin geçerli kabul edilebilmesi için belirli şartlar ve kanıt kriterlerine uyulması zorunludur.
- **Şikayet süresi** 72 saattir. Bu süreden sonra yapılan başvurular zaman aşımına uğrar ve değerlendirmeye alınmaz. (İstisnai durumlar hariç.)
- Şikayet edilen olayın başlangıcından sonuna kadar olan kısmı kesintisiz ve düzenli bir video kaydı ile kayıt altına alınmalıdır.
- Video kayıtlarında ses net olmalıdır. Kısık veya tamamen kapalı sesle kaydedilmiş videolar, şikayetin seyrini etkileyebilir.
- Şikayetlerde sunulan tüm kanıtlar ham dosya olmalı; kesilmiş, hızlandırılmış, filtrelenmiş veya düzenlenmiş videolar geçersiz sayılabilir.
- Şikayet için kullanılacak video kaydı veya SS'ler kırpılmamış ve tam ekran olmak zorundadır.
- Anlık ekran görüntüleri, yalnızca bazı özel durumlarda (küfür, açık itiraf, yazılı suistimal vb.) geçerli kabul edilir. Olayın bağlamını net yansıtmayan SS’ler tek başına yeterli değildir.
- Şikayetler yalnızca [⚡Ticketlar](https://hub.fast-rp.com/ticket) üzerinden yapılmalıdır.
- Yanıltıcı şikayette bulunmak, iftira amacıyla kanıt üretmek veya gerçeği gizlemek, şikayet eden oyuncunun cezalandırılmasıyla sonuçlanabilir.
- Yetersiz kanıt, eksik video veya taraflı kayıtlar şikayetin düşmesine neden olabilir. Yetkili inisiyatifindedir.



### Şikayet Zaman Aşımı
#### Açıklama:
* Sunucu içerisinde yapılan şikayet ve talepler 72 saat içerisinde yanıt verilmezse zaman aşımına uğrar ve geçersiz kabul edilir. Yönetim inisiyatifinde ihlale bağlı olarak bu süre yok sayılabilir. (3. parti yazılım vb.).

### OOC Irkçılık, Nefret Söylemleri
#### Açıklama:
* Oyun içerisinde çok ve çeşitli roller canlandırılmaktadır. Bu çeşitlilik doğrultusunda farklı dinî, ırkî, siyasi ve benzeri IC oluşumlar açılmaktadır. OOC olarak karşıt görüşte olduğunuz bir gruba karşı OOC olarak sorgulamada bulunamazsınız.

### OOC Kin
#### Açıklama:
* Rol sonucunda karşı oyuncuya/oyunculara OOC kin beslemek ve onun/onların oyun zevkini bozmak yasaktır. Sürekli olarak o oyuncunun ufak dahi olsa ihlallerini gözetip raporlamak yasaktır.

### OOC Küfür & Hakaret
#### Açıklama: 
* Sunucuda herhangi bir oyuncuya OOC olarak küfür etmek veya hakarette bulunmak kesinlikle yasaktır.

### OOC Reklam ve Provoke
#### Açıklama:
* Sunucu içindeki oyuncuları oyun içinden veya dışarıdan provoke etmek ya da başka bir yere yönlendirmek kesinlikle yasaktır.


### OOC Üslup
#### Açıklama:
* Sunucu içerisinde OOC konuşmalar yalnızca OOC sohbet, birlik sohbeti veya özel mesaj yoluyla yapılabilir. Roleplay dışında herhangi bir olay sonucunda OOC konuşmak zorunda kalınırsa üsluba kesinlikle dikkat edilmelidir. OOC konuşmalarda bilinçli olarak kişisel saldırılarda (rencide edici konuşmalar, küfür, hakaret, aşağılama vb.) bulunmak, tartışmaları kavgaya sürüklemek, ortamı kışkırtacak üslup ve yazışmalar yasaktır.

### IC ADK
#### Açıklama:
- IC konuşmalarda aile bireylerine yönelik (anne, baba, kardeş, eş vb.) küfür ve aşağılayıcı ifadeler sadece rol gereği ve makul sebepler dahilinde sınırlı olarak kullanılabilir.
- Bu tür cümleleri sebepsiz yere, sırf provoke etmek veya hakaret etmek için kurmak kesinlikle yasaktır.
- Sunucuda bu konuda sıfır tolerans politikası uygulanır.
- Unutmayın, gerçek hayatta kimin yüzüne böyle bir hakaret edebileceğinizi düşünün. Roleplay yaparken gerçekçiliği esas alın; gerçek hayatta karşılığı olmayan aşırı veya keyfi söylemler rol kisvesi altında sunulamaz.

Karakteriniz psikopat ya da agresif olabilir; ancak bu, herkese durup dururken ADK etme hakkı vermez.
#### Örnek:
* ❌ Yoldan geçen birine: “Ne bakıyorsun xxx çocuğu?” gibi ailevi hakaret içeren cümleler kurmak — rol bahanesiyle bile — yasaklanma sebebidir.
* ❌ Basit bir trafik kazasında karşı tarafa doğrudan ailesine küfürle karşılık vermek: “Ananı da al git buradan!”
* ✅ Gasp veya tehdit rolü sırasında, karşı tarafı yıldırmaya yönelik olarak kullanılan hafif düzeyde baskı içeren ama abartılmamış ifadeler, olayın bağlamına göre değerlendirilir.


### Milli Değerlere Küfür / Dini Değerlere Küfür
#### Açıklama:
- Her türlü ortamda, ister IC ister OOC fark etmeksizin; millet, bayrak, vatan, şehitler gibi milli değerler ile tüm dinî inançlara yönelik hakaret, aşağılayıcı ifadeler veya alaycı söylemler kesinlikle yasaktır.
- Bu tür ifadeler, role hizmet ediyor olsa dahi tolere edilmez ve doğrudan cezalandırılır.
- İfade özgürlüğü veya rol bahanesiyle bu sınırlar aşılırsa, sadece sunucu kuralları değil aynı zamanda yasal sorumluluklar da devreye girebilir.



### Üzerinde Olan/Olmayan Ekipmanlar
#### Açıklama:
* Üzerinizde olmayan herhangi bir eşyaya göre rol gerçekleştiremezsiniz. Üzerinizde olan ekipmana veya eşyaya da yokmuş gibi rol yapamazsınız.

### Karakter İsimleri
#### Açıklama:
Oyun içerisinde bazı karakter isimlerinin seçilmesi yasaklanmıştır. Yasaklı bir ismin seçilip yetkili tarafından gözden kaçırılması durumunda bu isim tespit edilince karakter yasaklanır. Karakter yaratma esnasında bu sorumluluğun kullanıcıya ait olduğu belirtilmiştir.

* Ünlü isimleri veya ünlü isimlerini çağrıştıran isimler seçilemez.
(Örnek: Murat Bez, Acun Ilıca, Cem Yolmaz, Polathan Alemdar vb.)

* Gerçek dışı isimler seçilemez.
Dalga geçmek amaçlı isimler kullanılamaz.
(Örnek: Ahmet )

* Eskiden size ait olan/olmayan isimlerin birkaç harfi değiştirilerek benzer isimler oluşturulamaz.
(Örnek: Ahmet_Hamdi > Ahmetcan_Hamdi)

* Karakter adında "Paşa", "Reis", "Lider", "Kral", "Çakal", "Ağa", "Patron" ve daha fazlası gibi lakap, unvan veya iddialı ifadeler içeren isimler kullanılamaz.
(Örnek: Lider_Ahmet_Basaran uygun bir isim değildir.
Pasa_Ahmet_Basaran uygun bir isim değildir.
Reis_Ahmet_Basaran uygun bir isim değildir.
Ahmet_Han_Basaran uygun bir isim değildir.)

#### Rol İçinde Kısaltma Kullanımı
* Kısaltmalar kullanılamaz. ("slm", "mrb", "vb" gibi.)

### Sunucuda Var Olmayan Birlik/Kişi Rolü Yapmak
### Açıklama:
* Sunucu içerisinde var olmayan birlik/oluşum üyeleri gibi hareket edip rol yapılamaz. Bu tarz roller sadece yöneticiler tarafından belirli rollerde yapılabilir.
#### Örnekler:
* Query kendini MİT ajanı olarak tanıtamaz.
* Cleopatra kendini askeri istihbarat ajanı olarak tanıtamaz.

### Olmayan Karakter Özellikleri Belirtmek
#### Açıklama:
* Kullandığınız karakterinizin özelliklerini (karakter ismi, cinsiyet, yaş, ten rengi, uyruk) oyuna ilk girişinizde belirleyebilirsiniz. Sunucuda karakterinizle oynarken bu özelliklere göre hareket etmelisiniz. Karakter özelliklerinin daha sonradan değiştirilmesi söz konusu değildir.

### AFK Kalmak/alt+tab/Boşta Beklemek
#### Açıklama:
* Oyun içerisindeki rol bölgelerinde 5 dakika üstünde AFK kalmanız yasaktır.
* Aktif rolde iken 1 dakikanın üstünde AFK kalmanız yasaktır.
* Oyuncuların erişebileceği bölgelerde AFK kaldığınızda (Size ait olmayan interiorlar harici her yer) oyuncular sizinle role girebilirler. Sürekli roleplay kapsamında tarafınızda raporlama yapılırsa ihlal yapmış sayılabilirsiniz.

### Rol Sırasında Oyundan Çıkmak
#### Açıklama: 
* Roleplay devam ederken oyundan kasıtlı olarak çıkmak kesinlikle yasaktır.
* Bağlantı kopması durumunda yeniden giriş yaptığınızda karşı taraf ile OOC yollar kullanarak iletişim kurup role kaldığınız yerden devam etmelisiniz. Rolü reddetmek kesinlikle yasaktır. 

### Spam/Flood Kuralı
#### Açıklama:
* Sohbet ekranını kullanırken arka arkaya sürekli aynı mesajı tekrar etmeyiniz. PM gibi OOC alanlarda da flood yapılması yasaktır.
* Rapor ve benzeri alanlarda gereksiz ileti (spam) ile alanı meşgul etmek veya yetkilileri rahatsız etmek yasaktır.

### Cinsel Taciz / Tecavüz Kuralı
#### Açıklama:
* Sunucuda tecavüz rolleri ancak karşı tarafın izni olması halinde izin verilir. Mağdur karaktere yönelik cinsel saldırı (karaktere yönelik fiziksel eylemler vb.) yapılması yasaktır. Kişilerden bu tip bir mağduriyete uğramadan önce izin istenilmesi zorunludur. İzin verilmemesi halinde rollerin durdurulması zorunludur.
* Bu tip roller başlatılmadan önce kişiden izin alınması gerekir. Aksi zorlatılamaz.
* Tacize/Tecavüze uğrayan kişi rolü reddetme veya uymama hakkına sahiptir.
* İzin alan kişilerin, izin aldığına dair ekran görüntüsünü mutlaka alması gerekir.
* Güvenli bölgeler, şehir içi yol kenarlarında tecavüz rolleri yapılamaz.
* Taciz rolleri, güvenli bölgelerde yapılamaz.
* Bu tür bir role başlandığında role izin veren taraf, rolün ortasında herhangi bir gerekçe belirtmeden rolü reddedebilir ve kaçınabilir, bu gibi durumlar rolü reddetmek olarak değerlendirilmez. Bu tarz senaryolarda zorlama yapılmamalıdır.

### Gasp Kuralı
#### Açıklama:
- Oyuncular, rol bütünlüğü ve ekonomik dengeyi korumak amacıyla gerçekleştirdikleri gasp eylemlerinde en fazla 2000₺ talep edebilirler. Gasp edilen miktar, oyuncunun üzerinde fiziksel olarak taşıdığı parayı temsil eder. Oyuncular bu role uygun şekilde hazırlıklı olmalı ve gasp eylemlerini gerçekçi, tehdit içeren ve sürekliliği olan rol çerçevesinde yürütmelidir.
- Gasp rollerinde sadece politika tutarında para alabilirsiniz. Araç, silah, kıyafet, telefon vb. hiçbir eşya alınamaz. 
- Gasp eylemleri tamamen rol ile ve gerçekçilik çerçevesinde gerçekleştirilmelidir. Tehdit unsuru barındırmalı ve role uygun diyalog/emote kullanılmalıdır.
- Kalabalık veya kameralı alanlarda gasp yapılamaz..
- Bir oyuncuyu 24 saat içinde maksimum bir kez gasp edebilirsiniz.
- Gasp edilen kişi, role uymak durumundadır. Emotelarla birlikte cüzdanından ücret alındığında ./paraver komutu ile gasp edilen kişiye parayı vermelidir.
- Politika tutarından fazla miktarda gasp etme veya kötüye kullanma durumunda, cezalandırma işlemi **Dolandırıcılık** kapsamında uygulanır.



### Money Farming
#### Açıklama:
* Kullanıcı, bir karakterindeki eşyayı (para, skin, silah, uyuşturucu, araç, mülk vb.) başka karakterine aktaramaz.
* Chloe_Ross karakterinizdeki bir silahı, alt karakteriniz olan Alfie_Crew'e aktaramazsınız.



**Devam edecek...**
